# NEXTDok
1.	Anbud
1.1.	Försäljning
Marknaden
Vi skall inrikta vår verksamhet mot marknader, kunder och objekt där vi tror oss ha ett försprång mot våra konkurrenter. Vi vet att förutsättningarna för framgång till stor del beror på typen av uppdrag. Därför skall vi ha en klar linje i vårt uppträdande på marknaden. Ibland är marknadssituationen sådan att det är svårt eller omöjligt att välja objekt. I nästan alla lägen finns dock något utrymme för strategiska val. Det finns också fall då vi hellre skall avstå från ett uppdrag; även till priset av väntetid eller uppsägningar. Val av strategi skall fortlöpande diskuteras av VD/regionchef/Filialchef och offertansvarig/montageansvarig.

Eftersom de flesta av våra kunder ofta är återkommande beställare, vilket förutsätter en bra relation med kunden. När det gäller nya kunder skall vi sträva efter att erhålla förfrågan och få tillfälle att ge våra förslag och lösningar. Ansvaret för att företaget erhåller förfrågningar ligger i första hand på VD/regionchef/FC.

Vår ambition skall vara att marknadsföra och offerera oss selektivt. Det är normalt sett meningslöst att bearbeta alla tänkbara kunder och projekt. När vi funnit vilka projekt som är mest intressanta skall vi kraftsamla mot dessa. Genom att välja intressanta kunder och objekt som passar vår profil,  blir vi konkurrenskraftigare och vår förutsättningen att erhålla goda affärsmässiga relationer/uppdraget ökar. Kvalitetsaspekten skall alltid betonas.Vår inriktning mot återkommande kunder gör att kvalitetsaspekterna betonas.
Vi samarbetar med vissa strategiska leverantörer med egen marknadsbearbetning som också skapar affärsmöjligheter för Assemblin genom att vi dels har konkurrenskraftiga priser på efterfrågat materiel, dels kan verka som underentreprenör till materielleverantörer som driver egna affärer.
Brandlarmsanläggningar.
Skyddsvärde
För Brandlarmsanläggningens utformning och skötsel kan det finnas villkor från försäkringsgivare samt villkor enligt Sveriges Försäkringsförbunds villkor FTR 110:1. Även boverkets regler samt Arbetsmiljöverkets AFS 2009:2 är att beakta.
Vi vet av erfarenhet
Att vi lyckas bäst när anläggningarna projekten har ett antal av följande egenskaper
•	ligger inom våra kärnområden industri, stat, kommun och förvaltning och totalentreprenader
•	är materielintensivt så att våra goda materielpriser ger genomslag
•	är belägna i i hemmaregionen
•	kund som har en beställare med vilken vi tidigare har goda relationer
•	är en slutkund med vilken vi har möjligheter att hitta bättre tekniska lösningar och/eller effektivare arbetsmetoder
Vi skall sträva efter 
Aktiv kontakt med kunden i tidigt skede och därvid presentera Assemblin EL:s kunnande, ekonomiska styrka, metoder och referenser. Vi bör sträva efter att så långt som möjligt sälja kompletta funktioner till kunden, dvs. totalentreprenader där vi själva kan påverka de tekniska lösningarna, materielval etc. Ju tidigare vi får tillfälle att dela med oss av vår erfarenhet till beställaren, desto större är möjligheten att påverka valet av entreprenad- och projekteringsform. Vår marknadsföring skall vara riktad mot beslutsfattare (och rådgivare till dessa) inom de områden som är intressanta.

Vi skall ge kunden
•	saklig information om vårt företag och vår kompetens
•	öppen och ärlig redovisning av våra erfarenheter från liknande projekt
•	information om hur skilda upphandlingsformer påverkar ekonomi och kvalitet
Företaget skall genomsyras av vikten av att vårda kunder. Engagemang och intresse är viktiga egenskaper förutsättningar för att skapa en god affärsrelation. Ett bra utfört arbete är den bästa referensen för nya uppdrag.

Våra säljargument skall vara 
•	kvalitet
•	kunnande
•	pålitlighet
•	stabilitet
•	lokal förankring
•	hög servicenivå.
1.2.	Anbudsmodeller
Ledorden vid försäljning inom Assemblin EL AB skall vara kvalitet, pålitlighet och stabilitet. Det är därför viktigt att våra anbud innehåller eventuella avvikelser, beskrivningar om t.ex. vilka förtydliganden och alternativa lösningar som vi föreslår.

Viktiga parametrar inför fastställandet av pris och villkor är bl a:
•	kundförhållandet och möjligheten till eftermarknad konkurrensläget
•	vår egen beläggningssituation
•	möjligheten till upphandlingsvinster
•	eventuella tillkommande arbeten
•	konkurrensläget, kundförhållandet och möjligheten till eftermarknad
•	synergieffekter med övriga avdelningar
•	kreditrisken hos kunden
Fastprisarbeten
Den avgörande faktorn vid fastställandet av kundpriset är täckningsbidraget per timme.
Vid entreprenader där t ex andelen köpt materiel eller tjänster är stort är också täckningsbidragsprocenten intressant. TB per timme och TB i % (TB/anbudsumma) redovisas i Maxikods anbudstablå.. Eftersom risken i sådana uppdrag oftast står i relation till orderns bruttobelopp får procentpåslaget inte bli för lågt även om bidrag per timme är tillfredsställande.
Takpris/incitament
Det händer att kunden begär att vi skall sätta ett "tak" för vårt pris vid ett löpanderäknings-arbete. Erfarenheten säger att detta är en olycklig konstruktion. Hela risken faller på entreprenören. Gör vi något billigare får vi inget för det och blir det dyrare får vi själva stå för kostnaden. Kom ihåg att varje ändring i entreprenadens omfattning även skall ändra takpriset.

Alternativet kan vara riktkostnad med ett incitamentet för att motivera de inblandade i ett projekt att pressa kostnaderna. Om produktionskostnaden under- eller överstiger den uppsatta riktkostnaden takpriset delas överskottet eller underskottet (takpris - kostnad ) med en förutbestämd procentsats mellan entreprenören och beställaren.
Service- och löpandearbeten
När vi lämnar anbud på arbeten i löpande räkning lämnas ett pris per timme eller omkostnadspåslag i samband med ackord, samt en rabattsats på angiven materielprislista. Så långt det är möjligt skall  Assemblin EL AB:s installationsprislista för materiel  användas . Den är anpassad till den merkostnad vi har för hantering och lagerhållning av materiel i små kvantiteter, brutna förpackningar, stump och returer. Vidare ger den täckning för materielberedning och vårt ansvar att välja materiel för viss funktion.

Materielinnehållet vid service- och löpandearbeten är en vital del för det ekonomiska utfallet. Kontroll skall därför ske att erforderlig lönsamhet erhålls genom att kalkylerade värden registreras.
